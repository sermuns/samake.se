---
title: Kommandoradsverktyg som jag älskar
---

## [mise](https://github.com/jdx/mise)

En otrolig pakethanterare som har stöd för ett antal register. Kan exempelvis ta del av asdf, npm, eller rakt av alla binära releases på GitHub. För en komplett lista av "backends" som stöds, se [här](https://mise.jdx.dev/dev-tools/backends/#backends).

Den mest fantastiska funktionen av mise är att kunna definiera utvecklingsmiljöer i en `mise.toml`-fil.Det gör så att du kan pin:a versioner av spridda verktyg, på samma sätt som Python:s `requirements.txt` eller Node:s `package.json`, men ganska så programspråksagnostiskt!

## [lazygit](https://github.com/jesseduffield/lazygit)

I princip all interaktion med git gör jag genom denna TUI. Den är så intuitiv och snabb. För mig är det mycket mer bekvämt att komma ihåg alla keystrokes för en operation istället för att behöva mata in kommandon i skalet.

## [zoxide](https://github.com/ajeetdsouza/zoxide)

Fattar du hur mycket tid jag sparar genom att ha zoxide? Jag kan bara koppla bort hjärnan och låta den magiskt ta mig dit jag vill.

När man en gång har besökt en sökväg kommer zoxide ihåg det, och alla andra `cd`-operationer kommer fuzzy-matcha:s mot databasen.

Det kanske låter galet, men när man väl vant sig är det otroligt kraftfullt och smidigt!

## [uv](https://github.com/astral-sh/uv)

En av de bästa sakerna med Go är dess verktyg. Det går så himla fort att installera och kompilera.

Jag önskade att Python hade lika snabba verktyg som Go.

Nu finns det.

`uv` är en drop-n-replace för `pip` och hanterar venv:s åt dig. Det är så bekvämt!

## [process-compose](https://github.com/F1bonacc1/process-compose)

Jag brukade container:isera alla mina projekt, speciellt tyckte jag om funktionen `docker compose`- att kunna spinna upp ett helt projekt med en enda konfigurationsfil.

Alldeles nyss fann jag detta verktyg. Det löser exakt samma problem, men kräver inte container-teknologi. Bara rena processer. Det är så smidigt!

## [tealdeer](https://github.com/tealdeer-rs/tealdeer)

Ja, jag vet att jag borde använda `man`.

Men det är tråkigt.

Oftast skrollar jag bara ner till "EXAMPLES" och listar ut vad jag behöver på så sätt.

`tldr` är till för just det. Den ger kortfattade exempelanvändningar på olika verktyg.

## [penguin](https://github.com/LukasKalbertodt/penguin)

När man bara vill snabbt servera statiska `.html`-filer, med automatisk injicering av funktionalitet för live-refresh när filerna modifieras: använd penguin!

## [miniserve](https://github.com/svenstaro/miniserve)

När man vill servera en hel katalog, dela innehållet i det lokala nätverket. Väldigt smidigt.

## [gdu](https://github.com/dundee/gdu)

En TUI som visar hur lagringen är förbrukad. Väldigt snabb och smidig. Har vim-bindings (såklart).

## [yt-dlp](https://github.com/yt-dlp/yt-dlp)

Ladda ned innehåll från YouTube.

## [eza](https://github.com/eza-community/eza)

Egentligen onödig, men den har finare färger än vanliga `ls` :).
